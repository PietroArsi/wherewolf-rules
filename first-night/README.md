[Home](/wherewolf-rules)

# Prima Notte

Quello che segue è un "copione" completo di tutto quello che il Moderatore deve dire durante la prima notte. Ogni ruolo / fazione chiamata è inoltre integrato con consigli per il moderatore e note evitare i più comuni errori in cui può incappare il moderatore.

N.B.: è sottointeso che ogni ruolo / fazione chiamata va fatta precedere da "Si sveglia ..." e, alla fine va fatta seguire da "... torna a dormire".

Legenda:

- MAIUSCOLO INCLINATO: parte da leggere ad alta voce

- (tra parentesi tonde): consigli per il moderatore

- sottolineato: possibili errori comuni

- **[una fazione/un ruolo tra parentesi quadre ed in grassetto]**: il paragrafo che segue va letto solo se in gioco c'è o potrebbe esserci la fazione/il ruolo indicato.

## Chiamate

### Veggente e Sensitiva

**[Criminali]**

_CRIMINALI, SE VOLETE APRIRE GLI OCCHI NEL TURNO DELLA VEGGENTE, FATELO ADESSO - VEGGENTE, SE TI FACCIO IL GESTO DEL "TAGLIAGOLE" VUOL DIRE CHE IL GIOCATORE CHE HA APERTO GLI OCCHI È L'ASSASSINO CHE TI HA UCCISA. ASSASSINO O CAPOGILDA, SE AVETE APERTO GLI OCCHI ADESSO E LA VEGGENTE NON È IN GIOCO, INDICATEMI SU CHI VOLETE USARE IL VOSTRO POTERE - ALTRI GIOCATORI, SE VI SENTITE TOCCARE LA SPALLA SIETE STATI UCCISI DALL'ASSASSINO - ALTRI GIOCATORI, SE VI SENTITE TOCCARE LA SPALLA APRITE GLI OCCHI E RICONOSCETE IL CAPO GILDA, DA ADESSO AVETE FAZIONE "CRIMINALI" MA MANTENETE INALTERATE AURA, MISTICISMO E POTERE. CAPO GILDA, SE TI FACCIO IL GESTO DEL "TAGLIAGOLE" VUOL DIRE CHE HAI INDICATO UNA GUARDIA O UN LUPO, E QUINDI SEI MORTO. EVENTUALI CRIMINALI CHE HANNO APERTO GLI OCCHI, CHIUDETE GLI OCCHI_

**[Da leggere sempre]**

_VEGGENTE/SENSITIVA, INDICA UN GIOCATORE, TI DICO SE HA AURA NERA (Veggente) / FAZIONE VILLAGGIO (Sensitiva)_

**[Piccolo Popolo]**

_SE INCROCIO LE BRACCIA SIGNIFICA CHE HAI FALLITO L'INDAGINE, QUINDI IL GIOCATORE CHE HAI INDICATO HA UN RUOLO DEL PICCOLO POPOLO: GOBLIN, LEPRECAUNO, SIDHE_

**[Inquisizione]**

_INQUISITORE, SE TI TOCCO LA SPALLA APRI GLI OCCHI E RICONOSCI LA VEGGENTE, CHE TI HA INDAGATO_

(Variante caldamente raccomandata per gruppi che si conoscono da tempo e hanno giocato spesso insieme: in questi casi consiglio di effettuare la prima indagine di Veggente/Sensitiva e Mago in modo casuale, altrimenti potrebbe succedere che la prima persona indagata potrebbe tendere ad essere sempre la stessa, per esempio perchè ritenuto il più abile a giocare o altri motivi che esulano dal gioco. Per quanto mi riguarda, chiedo ai giocatori di dirmi un numero a caso, comincio a contare a partire da un giocatore a caso e considero indagato il giocatore che ne risulta alla fine della conta).

### Mago

**[Criminali]**

_CRIMINALI, SE VOLETE APRIRE GLI OCCHI NEL TURNO DEL MAGO, FATELO ADESSO - MAGO, SE TI FACCIO IL GESTO DEL "TAGLIAGOLE" VUOL DIRE CHE IL GIOCATORE CHE HA APERTO GLI OCCHI È L'ASSASSINO CHE TI HA UCCISO. ASSASSINO O CAPOGILDA, SE AVETE APERTO GLI OCCHI ADESSO E IL MAGO NON È IN GIOCO, INDICATEMI SU CHI VOLETE USARE IL VOSTRO POTERE. ALTRI GIOCATORI, SE VI SENTITE TOCCARE LA SPALLA SIETE STATI UCCISI DALL'ASSASSINO - ALTRI GIOCATORI, SE VI SENTITE TOCCARE LA SPALLA APRITE GLI OCCHI E RICONOSCETE IL CAPO GILDA, DA ADESSO AVETE FAZIONE "CRIMINALI" MA MANTENETE INALTERATE AURA, MISTICISMO E POTERE. CAPO GILDA, SE TI FACCIO IL GESTO DEL "TAGLIAGOLE" VUOL DIRE CHE HAI INDICATO UNA GUARDIA O UN LUPO, E QUINDI SEI MORTO. EVENTUALI CRIMINALI CHE HANNO APERTO GLI OCCHI, CHIUDETE GLI OCCHI._

**[Da leggere sempre]**

_MAGO, INDICA UN GIOCATORE, TI DICO SE E' UN MISTICO._

**[Piccolo Popolo]**

_SE INCROCIO LE BRACCIA SIGNIFICA CHE HAI FALLITO L'INDAGINE, QUINDI IL GIOCATORE CHE HAI INDICATO HA UN RUOLO DEL PICCOLO POPOLO: GOBLIN, LEPRECAUNO, SIDHE._

**[Inquisizione]**

_MAGO, TI DICO SE IN GIOCO C'È ALMENO UN RUOLO DELL'INQUISIZIONE. INQUISITORE, SE TI TOCCO LA SPALLA APRI GLI OCCHI E RICONOSCI IL MAGO, CHE TI HA INDAGATO._

(Consiglio la variante detta sopra, leggi "Veggente")

Ricorda che sono Mistici anche il Negromante e la Megera.

### Inquisitore

_BOIA E TEMPLARE, ALZATE LA MANO TENENDO GLI OCCHI CHIUSI - INQUISITORE, TI DICO QUANTI MISTICI SONO IN GIOCO._

Ricorda che sono Mistici anche il Negromante, la Megera e i ruoli del Piccolo Popolo (Goblin, Leprecauno, Sidhe)

### Criminali (Assassino, Capo Gilda, Guardia Corrotta, Ladra, Spia)

_CRIMINALI, RICONOSCETEVI TRA DI VOI._

(Se qualcuno dovesse scordare di aprire gli occhi, ricordaglielo toccandogli la spalla. Può succedere sopratutto alla Guardia Corrotta)

### Guardie e Guardia Corrotta

_RICONOSCETEVI TRA DI VOI. VI DICO QUANTI GIOCATORI CON FAZIONE "CRIMINALI" CI SONO IN GIOCO._

Ricorda che devi includere anche la stessa Guardia Corrotta nel conteggio dei Criminali.

### Monaco

_TI MOSTRO ALCUNE CARTE CHE NON SONO IN GIOCO. SE TI MOSTRO IL CONTADINO, VUOL DIRE CHE NESSUN CONTADINO È IN GIOCO._

### Bracconiere

_TI DICO QUANTI LUPI DEL BRANCO CI SONO IN GIOCO._

**[Lupo Solitario]**

_TI DICO SE IN GIOCO C'È IL LUPO SOLITARIO._

Talvolta si tende a dimenticarlo, ma il Lupo Reietto ha fazione "Lupi del Branco".

### Cacciatore di Vampiri

_TI DICO SE IN GIOCO C'È IL VAMPIRO._

**[Nosferatu]**

_TI DICO SE IN GIOCO C'È IL NOSFERATU._

### Becchino

_TI DICO SE IN GIOCO C'È IL NEGROMANTE. DURANTE IL TURNO DEL NEGROMANTE TI CHIAMERÒ DI NUOVO, E SCEGLIERAI SE APRIRE GLI OCCHI E GIOCARE COL NEGROMANTE O TENERLI CHIUSI E GIOCARE COL VILLAGGIO._

(Anche se può sembrare ridondante spiegare al Becchino cosa dovrà fare nel turno del Negromante, dato che poi andrà ripetuto nel turno del Negromante, io consiglio di farlo. Può a volte succedere che nel turno del Negromante il Becchino, sentendosi chiamato, apra gli occhi senza ricordarsi che potenzialmente può scegliere di non farlo!)

### Prete

_PECCATORE ALZA LA MANO SENZA APRIRE GLI OCCHI._

**[Città - Bocca di Rosa]**

_TI DICO SE IN GIOCO C'È BOCCA DI ROSA._

**[Posseduto]**

_TI DICO SE IN GIOCO C'È IL POSSEDUTO._

### Giulietta

_INDICA UN GIOCATORE CHE DIVENTA IL TUO ROMEO - SE VI SENTITE TOCCARE LA SPALLA, APRITE GLI OCCHI E RICONOSCETE GIULIETTA. DA ADESSO SIETE ROMEO: MANTENETE LA VOSTRA AURA ED I VOSTRI POTERI, MA SIETE PROTETTI DALLE CREATURE DELL'OMBRA E DIVENTATE FAZIONE AMANTI, SE UNO DEI DUE MUORE, MUORE ANCHE L'ALTRO/A. IL VOSTRO SCOPO DA ADESSO È CHE GIULIETTA ARRIVI VIVA A FINE PARTITA, SE SIETE UNA CREATURA DELL'OMBRA, VINCETE SOLAMENTE RIMANENDO L'ULTIMO GIOCATORE IN VITA INSIEME A GIULIETTA, SENZA CONTARE GLI EVENTUALI GIOCATORI SENZA FAZIONE._

### Angelo Custode

_INDICA UN GIOCATORE CHE DIVENTA IL TUO AMATO - SE VI SENTITE TOCCARE LA SPALLA NON APRITE GLI OCCHI, MA SAPPIATE CHE DA ADESSO SIETE L'AMATO. IL VOSTRO GIOCO NON CAMBIA IN NESSUNA MANIERA, MA SAPPIATE CHE SE SARETE ATTACCATI, AL VOSTRO POSTO MUORE L'ANGELO CUSTODE, E SE DOVESTE ESSERE ACCUSATI, AL VOSTRO POSTO VIENE ACCUSATO L'ANGELO CUSTODE._

### Lupi del Branco (Capo Branco, Lupo del Branco, Lupo Reietto, Giovane Lupo)

(In caso di giocatori alle prime armi, prima ancora di dire "Si svegliano i Lupi del Branco" consiglio di dire "NON APRA GLI OCCHI IL LUPO SOLITARIO". È successo talvolta che appena ho detto la parola "lupi" abbia aperto gli occhi anche il Lupo Solitario)

_RICONOSCETEVI TRA DI VOI._

(opzionale: IL CAPO BRANCO FACCIA UN GESTO PER FARSI RICONOSCERE. Nonostante non contemplato dal regolamento, ho trovato che questo dettaglio faciliti le "discussioni silenziose" dei Lupi, che sanno a chi rivolgersi durante i loro turni futuri. Ad ogni modo, al momento del loro primo attacco alla seconda notte sarebbe subito chiaro chi è il Capo Branco, non fosse altro perchè il Moderatore dovrebbe chiedere conferma definitiva dell'attacco al Capo Branco. o almeno io lo faccio sempre, per evitare equivoci)

_TRADITORE, ALZA LA MANO TENENDO GLI OCCHI CHIUSI - LUPI, SE VOLETE CHE IL TRADITORE APRA GLI OCCHI E VI RICONOSCA DOVRETE ATTACCARLO NEI PROSSIMI TURNI: INVECE DI MORIRE APRIRÀ GLI OCCHI._

**[Megera]**

_MEGERA, ALZA LA MANO TENENDO GLI OCCHI CHIUSI PER FARTI INDIVIDUARE DAI LUPI DEL BRANCO._

È molto facile dimenticarsi di chiamare la Megera, sopratutto se è un ruolo che non si usa spesso.

### Lupo Solitario

_LUPI DEL BRANCO, ALZATE LA MANO - LUPO SOLITARIO TIENI A MENTE CHI SONO I LUPI DEL BRANCO, NON APRIRE GLI OCCHI QUANDO CHIAMERÒ I LUPI FINCHÈ ALMENO UNO DI LORO È ANCORA IN GIOCO, QUANDO SARANNO TUTTI MORTI, PUOI APRIRE GLI OCCHI NEL TURNO DEI LUPI DEL BRANCO. LUPI, RIABBASSATE LA MANO - TRADITORE ALZA LA MANO TENENDO GLI OCCHI CHIUSI PER FARTI INDIVIDUARE DAL LUPO SOLITARIO- TRADITORE ABBASSA LA MANO, LUPO SOLITARIO, ANCHE PER TE VALE QUANTO DETTO AI LUPI DEL BRANCO RIGUARDO AL TRADITORE._

**[Megera]**

_MEGERA ALZA LA MANO TENENDO GLI OCCHI CHIUSI PER FARTI INDIVIDUARE DAL LUPO SOLITARIO._

È molto facile dimenticarsi di chiamare la Megera, sopratutto se è un ruolo che non si usa spesso.

### Vampiro

_GHOUL APRI GLI OCCHI E RICONOSCI IL VAMPIRO._

**[Megera]**

_MEGERA, ALZA LA MANO TENENDO GLI OCCHI CHIUSI, PER FARTI INDIVIDUARE DA VAMPIRO E GHOUL._

È molto facile dimenticarsi di chiamare la Megera, sopratutto se è un ruolo che non si usa spesso.

### Nosferatu

_GHOUL APRI GLI OCCHI E RICONOSCI IL VAMPIRO._

**[Megera]**

_MEGERA, ALZA LA MANO TENENDO GLI OCCHI CHIUSI PER FARTI INDIVIDUARE DA NOSFERATU E GHOUL._

È molto facile dimenticarsi di chiamare la Megera, sopratutto se è un ruolo che non si usa spesso.

### Negromante

_BECCHINO, ALZA LA MANO TENENDO GLI OCCHI CHIUSI - BECCHINO, ADESSO SE VUOI GIOCARE COL NEGROMANTE, APRI GLI OCCHI E RICONOSCILO. SE LO FAI, DIVENTI SENZA FAZIONE E LA TUA CONDIZIONE DI VITTORIA DIVENTA "VITTORIA DEL NEGROMANTE". SE NON LO FAI, OGNI VOLTA CHE MUORE UN GIOCATORE MALEDETTO PER QUALSIASI MOTIVO IO LO ANNUNCERÒ PUBBLICAMENTE AL MATTINO._

**[Megera]**

_MEGERA, ALZA LA MANO TENENDO GLI OCCHI CHIUSI PER FARTI INDIVIDUARE DA NEGROMANTE E BECCHINO - RIABBASSA LA MANO._

**[Da leggere Sempre]**

_BECCHINO SE HAI APERTO GLI OCCHI, RICHIUDILI ADESSO - NEGROMANTE, INDICA DUE GIOCATORI, UNO PER VOLTA, CHE SARANNO MALEDETTI. A LORO INSAPUTA HANNO DA QUESTO MOMENTO AURA NERA ED UN VOTO IN PIÚ A TUTTE LE VOTAZIONI, INOLTRE SONO CONSIDERATI CREATURE DELL'OMBRA CON FAZIONE "MALEDETTO" SOLO AI FINI DELLE CONDIZIONI DI FINE GIOCO. SE QUANDO INDICHI UN GIOCATORE TI FACCIO SEGNO DI "NO", VUOL DIRE CHE IL GIOCATORE CHE HAI INDICATO È PROTETTO, E QUINDI DEVI SCEGLIERE QUALCUN ALTRO PERCHÈ DEVI MALEDIRE ESATTAMENTE 2 PERSONE._

È molto facile dimenticarsi di chiamare la Megera, sopratutto se è un ruolo che non si usa spesso. Ricordate che il Becchino, se ha deciso di giocare col Negromante, deve individuare la Megera ma non deve vedere chi viene maledetto, il Negromante potrebbe anche voler maledire lo stesso Becchino. Attenzione ai ruoli del Piccolo Popolo (Goblin, Leprecauno, Sidhe) che sono protetti dai Mistici ed il Negromante è un Mistico!

### Posseduto

_PECCATORE APRI GLI OCCHI E RICONOSCI IL POSSEDUTO._

**[Megera]**

_MEGERA, SE VUOI, PUOI ALZARE LA MANO PER FARTI INDIVIDUARE DA POSSEDUTO E PECCATORE._

È molto facile dimenticarsi di chiamare la Megera, sopratutto se è un ruolo che non si usa spesso.

### Guaritore

**[Appestato]**

_TI DICO QUANTI CONTAGIATI CI SONO IN GIOCO._

(Ricorda che sono contagiati l'Appestato stesso e chiunque gli sieda direttamente a destra ed a sinistra. Guaritore, Vampiro e Nosferatu non pososno essere contagiati, nemmeno se siedono accanto all'Appestato)

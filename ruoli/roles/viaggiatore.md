[Home](/wherewolf-rules)
[Indietro](..)

# Viaggiatore

<span class='emoji'>-👎👎</span>

- Fazione: -
- Aura: bianca <span class='emoji'>👎</span>
- Mistico: no <span class='emoji'>👎</span>
- Difficoltà: <span class='emoji'>🌙🌙🌙</span>

## Condizione di vittoria

Essere eliminato dopo essere partito per il suo viaggio (vedi oltre "Potere") o essere ancora in gioco a fine partita.

## Descrizione

Se all'inizio del giorno ci sono in gioco 6 o meno giocatori, il VIAGGIATORE parte per il suo viaggio: è eliminato alla fine della notte successiva e, a fine partita, sarà tra i vincitori. Il VIAGGIATORE, essendo eliminato alla fine della notte, non viene visto tra i morti dal NOSFERATU e dal GUARITORE. Il numero di giocatori necessari perché si attivi il suo potere può essere variato a scelta del Moderatore a seconda del numero dei giocatori.

## Consigli di gioco

La vostra condizione di vittoria è unica e differente da tutte le altre: dovete rimanere vivo. Se non fino alla fine del gioco, almeno quanto basta da poter lasciare il villaggio. La scelta più importante sarà quella di decidere se rivelare o meno la vostra identità al villaggio. Quello del Viaggiatore è uno dei ruoli verso cui le reazioni saranno più disparate: a volte vi crederanno e vi trascureranno del tutto, a volte vi bruceranno subito poiché, non avendo schieramento, potreste comunque essere d’intralcio. Spesso potrebbe risultare più efficace mentire sulla vostra identità, fingendo di essere un ruolo che nessuno ha interesse ad eliminare in quel momento. Dovete solo capire quale può essere quel ruolo in quel contesto specifico.

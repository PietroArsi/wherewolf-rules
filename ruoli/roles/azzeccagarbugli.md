[Home](/wherewolf-rules)
[Indietro](..)

# Azzeccagarbugli

<span class='emoji'>🏰👎👎</span>

- Fazione: Città <span class='emoji'>🏰</span>
- Aura: bianca <span class='emoji'>👎</span>
- Mistico: no <span class='emoji'>👎</span>
- Difficoltà: <span class='emoji'>🌙🌙</span>

## Condizione di vittoria

Non ci sono più Creature dell'Ombra ed almeno un giocatore è in gioco.

## Descrizione

Può votare al ballottaggio anche se è accusato. Durante l'accusa, al posto di votare, può segnalare un altro giocatore: se il giocatore segnalato ha fazione Città o Criminali, i voti ricevuti dal giocatore segnalato sono azzerati a fine votazione. Se ha una qualsiasi altra fazione (o nessuna fazione), il giocatore segnalato è accusato a prescindere dai voti ricevuti. In quest'ultimo caso, se quel giocatore fosse stato accusato lo stesso per i voti ricevuti, il potere dell'AZZECCAGARBUGLI non cambia niente dal punto di vista di chi viene accusato.

## Consigli di gioco

Il vostro ruolo ha due effetti opposti: proteggere i vostri alleati della Città e costringere ad una arringa di difesa quelli che non godono della vostra fiducia. Durante i primi turni questo secondo aspetto è sicuramente molto importante perché farà in modo che ci siano più giocatori esposti e costretti a rivelare informazioni. Se il giocatore che segnalate non dovesse essere accusato, allora saprete di aver trovato un alleato, starà poi a voi fargli capire, magari velatamente, che siete dalla stessa parte.

[Home](/wherewolf-rules)
[Indietro](..)

# Becchino

<span class='emoji'>🏠👎👎</span>

- Fazione: Villaggio <span class='emoji'>🏠</span>
- Aura: bianca <span class='emoji'>👎</span>
- Mistico: no <span class='emoji'>👎</span>
- Difficoltà: <span class='emoji'>🌙🌙🌙</span>

## Condizione di vittoria

Non ci sono più Creature dell'Ombra ed almeno un giocatore è in gioco. Non ci sono Criminali in gioco a fine partita o, se almeno un Criminale è ancora in gioco, lo è anche almeno uno tra GUARDIA e ALTRA GUARDIA. In caso scelga di riconoscere il NEGROMANTE, la condizione di vittoria diventa "vittoria del NEGROMANTE".

## Descrizione

La 1a notte, durante il suo turno, scopre se il NEGROMANTE è in gioco. Durante il 1° turno del NEGROMANTE, può scegliere di aprire gli occhi e riconoscerlo. Se lo fa, il BECCHINO cambia la propria fazione da Villaggio a Negromante (cambiando, di conseguenza, la sua relativa condizione di vittoria) mantenendo la sua aura bianca. Inoltre, individua la MEGERA insieme al NEGROMANTE. Tuttavia il BECCHINO dovrà chiudere gli occhi quando il NEGROMANTE dovrà scegliere i giocatori da maledire. Se il BECCHINO decide di non aprire gli occhi nel turno del NEGROMANTE, ogni volta che viene eliminato un giocatore maledetto (per qualsiasi causa), il Moderatore lo annuncia pubblicamente al mattino.

## Consigli di gioco

In ogni partita che farete con questo Ruolo avrete una scelta. Potrete scegliere se cercare di aiutare il villaggio contro il rituale messo in atto dal Negromante, o collaborare con lui per realizzarlo. Sappiate che, comunque, il villaggio non si fiderà mai completamente di voi, perché non potrà essere certo della vostra lealtà. Nel caso vi siate schierati con il Negromante, la prima mossa dovrà per forza essere capire dalle sue parole e dalle sue azioni chi siano i due giocatori Maledetti, poiché, senza saperlo, non potrete essergli di nessun aiuto.
